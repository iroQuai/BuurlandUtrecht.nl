---
title: "Buurland op bezoek bij Wijkraad"
date: "2014-02-26"
categories: 
  - "media"
---

Geplaatst door 26/02/2014 door [Sanne](http://www.wijkraadnoordoost.nl/author/sanne/ "Bekijk alle berichten van Sanne") op wijkraadnoordoost.nl \[[BRON](http://www.wijkraadnoordoost.nl/buurland-op-bezoek-bij-de-wijkraad/)\]

Bij de laatste wijkraadvergadering van dinsdag 25 februari hadden we Buurland uitgenodigd om een presentatie te geven aan de Wijkraad.

Buurland is een blok woningen in de Staatsliedenbuurt, op dit moment eigendom van Mitros. De bewoners van dit blok woningen hebben een vereniging opgericht en zijn aan het kijken naar mogelijkheden voor laagdrempelige renovatie in plaats van sloop en nieuwbouw.

Buurland begon allemaal met een zwembad, wat een ontmoetingsplek werd voor de buurt. De gemeente besloot om inbraken tegen te gaan de hoge heggen en schuttingen te snoeien of slopen. Dit zorgde er voor dat alles een geheel werd en de buren steeds meer contact met elkaar kregen en gezamenlijke activiteiten gingen organiseren.

Jaarlijks wordt er een buurtfeest gegeven met een divers programma. Verder organiseerden ze buurtopruimingsdagen en een anti-inbraak borrel.

De vereniging wil graag wonen in een schoon, gerenoveerd en veilig Buurland. Met gemeenschappelijke binnen- en buitenruimtes ter bevordering van de sociale cohesie.

Wil je meer weten over Buurland, kijk dan op [buurlandutrecht.nl](http://www.buurlandutrecht.nl/ "Buurland") of op hun [Facebookpagina](https://www.facebook.com/#!/buurland.utrecht?fref=ts "FB Buurland").
