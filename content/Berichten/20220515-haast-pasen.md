---
title: Haast Pasen
categories: 
  - blog
date: 2022-03-05T20:19:37.764Z
description: Haast Pasen!
---
![](/images/img_2_1652641856956.jpg)

Yes feest! We wilden dus een kerstmarkt slash winterwonderland slash nieuwjaarsborrel gaan vieren in de tuinen. Maar het is al haast pasen, daarom presenteert de Haast Pasen organisatie voor jullie: "HAAST PASEN". 

Je kent het wel, je buurman of jijzelf verkoopt zijn oude rommel/eigen handel/snuisterijen vanaf een kraampje, er zijn kampvuurtjes, er is livemuziek, de hottub staat aan, er is gluhwein, live muziek, er ontstaat een spontane modeshow, knutselclub of breakdancebattle. 

Jij bent bij deze uitgenodigd! Kom gezellig langs! We beginnen rond een uurtje of 12.00! BYOB 

Als je iets op het podium wil doen, vinden wij dat uitermate fantastisch. Tot de late middag is het podium beschikbaar voor een open mic of jam. Daarna zullen `Poodle' en 'Great Joy' (beide met bandleden uit de buurt) spelen in de podiumtuin. Wil jij zelf een kraampje op de markt hosten? Ga je gang, zet jouw tafeltje (of vraag je buur om een tafel) in één van de tuinen rond de kas (we hebben de zegen van bewoners van de desbetreffende tuinen) en prijs je waar aan (ik beloof je dat je rijk gaat worden). 

Hou je niet zo van harde geluiden? Je hebt geluk! We zullen niet door gaan tot diep in de nacht (hoogstens uurtje of 22.00). Hou je wel van harde geluiden? Jij hebt ook geluk! op nog-niet-nader-te-noemen locatie gaat het feestje door. Wil je weten hoe de superrave vork in de steel zit? Vraag dan op de dag zelf aan 'iemand die er belangrijk uitziet' waar je moet wezen voor het raven. 

DRESSCODE: Kom alsjeblieft verkleed! Het feest zal laveren tussen pasen en kerst, verkleed suggesties zijn: Paashaas, sexy kerstman, skipak, eierfetisch, op je paasbest, hazenoorjtes, kerst engel/paas engel, paus, kindersurprise, volwassensurprise, onesie met ontbijtvlekken of gewoon iets waar je je gemakkelijk in voelt.

![](/images/img_1_1652641842428.jpg)
