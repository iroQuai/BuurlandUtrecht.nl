---
title: Buurman Piet in FLOW magazine
date: 2013-06-22
categories:
  - media
tags:
  - buren
  - kas
  - kippen
  - piet-baas
  - wereldvercateraars
lastmod: 2023-01-31T22:38:07.443Z
---

> PIET BENTHEM _29 jaar | Utrecht | Gymleraar, cateraar, barman en ondernemer | [www.wereldvercateraars.nl](http://www.wereldvercateraars.nl)_


{{< figure src="/images/media/piet-flow-helemaal.jpg" link="/images/media/piet-flow-helemaal.jpg" >}}

**Wat ben je aan het doen?** "Ik ben ondernemer, gymleraar en werk in een café. Lange tijd wilde ik in één ding heel goed worden. Na mijn tweede studie werkte ik kort bij een reclamebureau als creatief. Ik dacht dat ik het gemaakt had, maar ik zat er niet op mijn plek. Ik doe liever verschillende dingen tegelijk." 
<!--more-->
**Zoals?** "Samen met een vriend heb ik een biologisch cateringbedrijf, De Wereldvercateraars. Daarnaast geef ik gymles op een middelbare school en ben ik barman. Ik verbouw zelf een mooie aanhangwagen tot rijdende bar. Perfect voor festivals. Eerder al had ik een fietsrepareerbedrijfje in mijn kelder, oude fietswrakken die hier in de buurt stonden te verpieteren knapte ik op. Plannen bedenken, klussen, dat is geweldig. Ik wil altijd praktisch bezig zijn."

**Je zit niet graag stil...** "Ik ben opgegroeid op een boerderij. Daar komt die ondernemingsdrang vandaan. Het gaat om tijd investeren, in plaats van geld. Dat is juist de lol: van niets iets maken. In mijn huidige woonwijkje wonen veel oud-studenten. Onze achtertuinen vormen een binnenplein. Met z'n allen proberen we dat plein wat toegankelijker te maken. We hebben het woningverhuurbedrijf al een paar keer aangeschreven om de buurt een beetje te renoveren. Ze zijn wel enthousiast, maar doen nog steeds niets dus bedenken we vooral zelf veel dingen."

**Werk en vrije tijd lopen vaak in elkaar over?** "Ja, het is heerlijk je handen uit de mouwen te steken, niet te praten en gewoon bezig te zijn. Met vrienden bouw ik van resten bouwmaterialen een kas op het binnenplein. De komende oogst zetten we op een kar, voor buurtgenoten, om mee te nemen. Ik heb hier ook vijf kippen. Wie wil, kan iedere ochtend uit mijn achtertuin een vers eitje halen. Dankzij de gymlessen verdien ik voldoende om rond te komen en kan ik van alles ondernemen. Plannen genoeg..."

Bekijk piet z'n nieuwe website op www.pietbaas.com
{{< load-photoswipe >}}