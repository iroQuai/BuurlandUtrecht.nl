---
title: "Zwemfest 5: Water & Buur (2014)"
linktitle: 2014
date: 2014-08-24
draft: false
preview: /images/zwemfest/posters/2014.jpg
---
We vieren ons flushtrum, want dit jaar is alweer de 5e editie van Zwemfest! We vieren dat groots met alle elementen op 23 augustus 2014. Laat je dus onderdompelen tijdens Zwemfest 5: Water & Buur!

Ook dit jaar staat je heel wat moois te wachten: Geniet van je natje en je droogje terwijl je meedeint op de gemoedelijke tonen van bovenste beste bands, kom je mond spoelen bij in AdLantis, de verdronken stad, waag een dansje op de vloeibare tunes van de silent disco, vis naar nieuwe spulletjes in de weggeeftuin, en sla iemand aan de haak bij In Buur & Vlam, vul je buik in het Snackquarium en misschien win je nog prrrrijzen in de buikschuifschuimtuin.

Dit is natuurlijk pas het topje van de ijsberg, want we hebben nog veel meer verborgen schatten voor jullie. En als dat nog niet genoeg is kan je nog wat stoom afblazen tijdens de afterparty in de Vechtclub.

We kunnen het niet genoeg benadrukken: neem je zwemspullen mee!!! Want het enige waar we in deze buurzame vijfde editie geen water bij doen, is bij de wijn.

![](/images/zwemfest/posters/2014.jpg)