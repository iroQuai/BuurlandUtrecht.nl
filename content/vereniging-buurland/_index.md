---
layout: page
title: Buurland permanent?
date: 2020-10-16T00:00:00.000Z
lastmod: 2022-11-11T11:11:21.174Z
aliases:
  - /vereniging-buurland/
---
Wist je dat Buurland bijna een permanente status had gekregen? In de periode 2012-2014 ontstonden er vergevorderde plannen om de panden over te nemen en in zelfbeheer op te knappen. Benieuwd hoe dat zit? Lees hieronder verder!

![lauwerecht-2-4](/images/vereniging-buurland/wijk.jpg)

De Buurland-panden werden verhuurd in een soort anti-kraak constructie. Prima voor even, maar niet geschikt voor een situatie die jaren voortbestaat. Gebrekkig onderhoud maakte de panden steeds minder prettig bewoonbaar. Na een aantal jaar beseft Mitros zo niet verder te kunnen. Er word nagedacht over een alternatief voor de 'buurland-panden'. De twee meest voor de hand liggende opties: Slopen en iets nieuws bouwen, of investeren in een opknapbeurt voor de komende zeven jaar. Diverse Buurland-bewoners besluiten werk te maken van een derde optie: Een permanent Buurland, waarbij de panden in zelfbeheer worden opgeknapt.

### Vereniging Buurland ziet het levenslicht!
Een aantal bewoners komt in contact met buurtbewoner Jasper van Adviesbureau van Nimwegen. Hij besluit ons te helpen om onze droom te realiseren. Die was tweeledig: 
1. Betaalbaar wonen in een gerenoveerd, duurzaam en gemoedelijk Buurland
2. Gemeenschappelijke binnen- en buitenruimtes ter bevordering van de sociale cohesie

![notaris](/images/vereniging-buurland/notaris-crop.jpg)

De plannen steeds concreter. Er werd een verenigingsstructyuur opgesteld, visie, missie en doelstellingen werden expliciet gemaakt, dromen en wensen zijn geconcretiseerd in conceptplannen inclusief bijbehorende kostenraming voor renovatie (hierbij ondersteund door architect Ineke Hulshof). Er werden diverse serieuze gesprekken gevoerd met de betrokken organisaties: Mitros (woningbouwvereniging, huidige eigenaar van de panden), SSH (de uitvoerende verhuurinstantie), Provincie en Gemeente. 

Mitros heeft onze plannen serieus overwogen. Helaas kregen we eind 2014 een definitief "NEE" te horen van Mitros. Er werd toch gekozen voor een gedeeltelijke renovatie, genoeg om de bewoners zeven jaar rustig in Buurland te laten wonen. Mitros had de hoop na die zeven jaar een betere markt te hebben en hun plannen opnieuw te kunnen overwegen. 

### Meer weten? 
Hieronder staan de plannen nog veel uitgebreider uitgewerkt. Verlekker je gerust aan dit prachtige idee en baal met ons mee dat het nooit van de grond is gekomen...


{{< details title="**Missie, Visie en Doelstellingen**" open=false >}}
## Gemoedelijk wonen [Visie]
### **Een locatie met betaalbare, zelfstandige woningen voor leden van vereniging Buurland, met gemeenschappelijke binnen- en buitenruimtes ter bevordering van de sociale cohesie.**  [Missie] 


###### De vereniging wil deze missie bereiken door [doelstellingen]
1. Optimaal & duurzaam benutten van middelen, kennis en kunde binnen Buurland 
2. Stimuleren van contact / interactie tussen leden 
3. Het delen, creëren, organiseren en ondersteunen van projecten, activiteiten en werkzaamheden die bijdragen aan de gemoedelijkheid van Buurland 
4. Zorg dragen voor fysieke staat / uitstraling van de gebouwen en leefomgeving 
5. Periodiek informeren van leden over zaken omtrent de vereniging.
6. Onderhouden van contacten met externe partijen/ belanghebbenden (ook stakeholders. Denk hierbij aan gemeente, woningbouwverenigingen, architecten, etc.

{{< /details >}}

 
{{< details title="**Conceptplannen**" open=false >}}
**Renovatie voor lange termijn (minimaal 30 jaar):**
- Geluids- en warmte-isolatie
- Collectieve, duurzame warmte-installatie en energie-opwekking (b.v. stadsverwarming of zonnecollectoren)
- C.V. & electra (opnieuw) aanleggen
- Herindeling woningen naar eigen wens
- Herinrichten buitenruimtes op z’n Buurlands (b.v. moestuin, gemeenschappelijk terras)
- Binnenruimtes creëren voor algemeen gebruik (b.v. werkplaats, huiskamer, atelier of keuken)

**Sociale leefbaarheid behouden en bevorderen:**
- Optimaal & duurzaam benutten van middelen, kennis en kunde binnen Buurland
- Het delen, creëren, organiseren en ondersteunen van projecten, activiteiten en werkzaamheden die bijdragen aan gemoedelijkheid van de buurt

**Woningen samenvoegen tot aantrekkelijke woningen**
- Beneden- of bovenwoning (Model A)
- groepswoningen (Model B of E)
- Herenhuis (Model C)
- dubbele maisonnette (Model D)

![indeling-concept](/images/vereniging-buurland/indeling-concept.png)

**zo is de indeling nu**
- Woningtype “twee-op-één”.
- 60 m² per woning (op één of twee verdiepingen)
- [huidige indeling geillustreerd](/images/vereniging-buurland/indeling-huidig.png)
{{< /details >}}
 

{{< details title="**Kostenraming**" open=false >}}
Onderstaande kostenraming is gemaakt in 2013 door het bestuur van Vereniging Buurland in samenwerking met Ineke Hulshof en Jasper van Nimwegen. Bedragen zijn in euro's


| Categorieën-overzicht                            | Model A | Model B | Model C | Model D | Model E |
| ------------------------------------------------ |:-------:|:-------:|:-------:|:-------:|:-------:|
| Woninggrootte                                    |         |         |         |         |         |
| - Oppervlakte hele woning                        |  60 m²  | 120  m² | 90  m²  | 180  m² | 270  m² |
| - aantal personen per woning                     |    2    |    3    |    2    |    4    |    6    |
| - m2 per persoon                                 |  30 m²  |  40 m²  |  45 m²  |  45 m²  |  45 m²  |
|                                                  |         |         |         |         |         |
| *Indicatie lasten per maand (netto)*             |         |         |         |         |         |
| - 100% koop                                      |  €605   | €1.015  |  €815   | €1.455  | €2.105  |
| - 100% huur [^1]                                 |  €707   | €1.185  |  €955   | €1.700  | €2.465  |
|                                                  |         |         |         |         |         |
| *Indicatie lasten per maand per persoon (netto)* |         |         |         |         |         |
| - 100% koop                                      |  €303   |  €338   |  €408   |  €364   |  €351   |
| - 100% huur [^1]                                 |  €354   |  €395   |  €478   |  €425   |  €411   |

[^1]: Kosten op basis van 100% huur in coöperatieve vereniging met zelfwerkzaamheid
{{< /details >}}


{{< details title="**Verenigingsstructuur**" open=false >}}
![verenigingsstructuur](/images/vereniging-buurland/structuur-vereniging.jpg)

## Werkgroepen
-  **Bestuur**  
   *Voorzitter, secretaris, penningmeester, vicevoorzitter, etc. Overzicht & toezicht houden, besprekingen, taken verdelen. Hoofden van de andere werkgroepen zitten ook in bestuur*
- **Werkgroep Communicatie**  
  *betreft zowel interne als externe communicatie. Taken: Aansturing werkgroepen, ledenadministratie, website, contact SSH/Mitros/huidige bewoners blok A & B.*
- **Werkgroep Creatie**     
  *Woonwensen in kaart brengen: vormgeving huizen, tuinen, kelders etc. (o.b.v. Ineke Hulshof)*
- **Werkgroep Financiëring**    
  *Koopkracht in kaart brengen, financiers zoeken, mogelijkheden donaties sympathisanten, crowdfunding? (o.b.v. Erwin Beltman)*
- **Werkgroep Duurzaamheid**     
  *Groene mogelijkheden onderzoeken: zonnepanelen, warmtevoorzieningen etc.*
- **Werkgroep Community**     
  *Hoe houden we de community zoals die nu ook is? (of, zoals in de notulen van april '14 staat beschreven: "Verdovende middelen, muziek, dansen")*
- **Werkgroep Buur-Zoekt-Land**  
  *Plan B: Is er een andere locatie waar onze plannen tot uitvoering kunnen komen?*

{{< /details >}}


{{< details title="**Informatie over de voorafgaande periode**" open=false >}}
> ### De beginjaren
> De panden in Buurland zijn gebouwd vlak na de tweede wereldoorlog, eind jaren 40. (zie ook: [Buurland in vroeger tijden](berichten/buurland-vroeger/)). Ruim 60 jaar zijn de panden permanent bewoond, tot Mitros begin deze eeuw plannen maakte om de boel te slopen zodat er ruimte komt voor nieuwe woningen, zoals deze ook in de omliggende straten gebouwd waren. 
> 
> Zoals toen gebruikelijk, worden de oorspronkelijke bewoners stap-voor-stap vervangen voor tijdelijke bewoners met een anti-kraak-contract. (De deal: Relatief veel woning voor een acceptabele prijs, met als belangrijkste 'catch' dat je ieder moment te horen kan krijgen dat je er over een paar maanden uit moet). Ook toen was de woningmarkt al krap, dus voor studenten en starters was dit een prima huisvestingsdeal!   
> 
> ![straatbeeld](/images/vereniging-buurland/straatbeeld.jpg)
> 
> ### Permanent tijdelijk? (2008)
> Een financiele crisis gooit roet in het eten: Van bouwen is landelijk geen sprake, de geplande einddatum wordt voouit geschoven met een maand of zes. Tot groot genoegen van de nieuwe, tijdelijke bewoners. Bewoners worden buren, en buren maken plannen om hun omgeving beter te maken.   
In de wetenschap dat de panden binnen afzienbare tijd met de grond gelijk gemaakt gaan worden, worden de plannen grootser en gewaagder. Er wordt een [zwembad](/buurtinbeeld/zwembad/) gegraven, [achtergevels worden beschilderd](/buurtinbeeld/gevels/) en er worden plannen gemaakt voor een [buurtfestival](/zwemfest/2010). Dit alles is de voedingsbodem waarop in 2010 "Buurland Utrecht" ontstaat.  
De bewoners kunnen hun geluk niet op als de einddatum keer-op-keer geschoven wordt. Een tweede, en later zelfs een derde editie van [Zwemfest](/zwemfest/) zien het levenslicht. Het lijkt wel of deze tijdelijkheid permanent blijft!
> 
> ### Mitros komt voor een keuze (2012)
> Omdat de panden gesloopt zouden worden, is er weinig aan groot onderhoud gedaan. Mitros komt voor een keuze te staan: Toch slopen, of investeren in een opknapbeurt voor de komende zeven jaar? Diverse Buurland-bewoners besluiten hierop invloed uit te willen oefenen... 
{{< /details >}}


{{< details title="**7 jaar later; nieuwe tijdelijkheid.**" open=false >}}
Het is 2020. De zeven stabiele jaren zijn ten einde. ook nu is wederom onzeker wanneer de sloop daadwerkelijk gaat starten. De huidige bewoners starten een nieuw offensief om Buurland te behouden: [buurland: met hoop op de toekomst](/berichten/20201016-toekomst/)
{{< /details >}} 



